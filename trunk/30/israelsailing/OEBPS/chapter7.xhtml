<?xml version="1.0" encoding="UTF-8"?>
<!DOCTYPE html>
<html xmlns="http://www.w3.org/1999/xhtml" xml:lang="he">
<head>
    <meta charset="utf-8" />
    <title>פרק שביעי</title>
    <link href="default.css" rel="stylesheet" type="text/css" />
    <meta name="viewport" content="initial-scale = 1.0,maximum-scale = 1.0" />
</head>
<body style="text-align:right" dir="rtl">
<h5>פרק שביעי</h5>
<h3>אפשר להמשיך להפליג
</h3>
<p class="regular">
אבישי ושחר המשיכו להפליג מסביב לסירה העוגנת, ממתינים בקוצר רוח לאלכס. אבישי קצת היה ספקן לגבי התקלה שאלכס חשבה. קשה היה לו להאמין שמשאבה כזו מתקלקלת עד כדי כך וגם אם כן, הוא הניח שיקח זמן רב להגיע להצפה בסדר גודל שהן תיארו. יחד עם זאת הוא קיווה שזו אכן התקלה, מה שאומר שניתן לתקן אותה בקלות יחסית.<br />
הם שמו לב שהמנוע בסירה החל לעבוד והוציא מים. "אלכס כנראה חיברה את משאבת המים של המנוע שתשאב את המים מהסירה" אמר אבישי.<br />
"לא הלך להן, אם אלכס תתקן את התקלה הסירה לא תטבע" צחק שחר.<br />
"למה אתה צוחק?"<br />
"מה זה לא ברור? מטביעים את הסירה ומקבלים מהביטוח סכום שווה לערך הסירה, מוסיפים קצת וקונים סירה חדשה" הסביר שחר.<br />
אבישי חשב קצת וצחק "טוב אין לי מוח קרימינלי כמו שלך"<br />
</p>
<p class="regular">
בנתיים בתוך הסירה, אלכס המשיכה לנסות להבין כיצד ניתן לפרק את המשאבה. זה לא נראה פשוט. היא נסתה להזכר במבנה המשאבה הזו בדגם הזה של הסירה. הבעייה היא שהפסיקו להרכיב את המשאבות האלו לאחר שנמצאה הבעיה בסוג הזה של המשאבות, לכן היא לא זכרה את המבנה. אם זה לא היה חשוך ומוצף, היא הייתה יכולה להבין מיד איך זה בנוי.<br />
</p>
<p class="regular">
"מה קורה?" שאלה הסקיפרית שעמדה מאחוריה וצפתה בה.<br />
"אני מנסה להבין כיצד לפרק את המשאבה ולסתום את הדליפה" אמרה אלכס מבלי להביט לאחור. היא המשיכה לגשש בידיה ולהבין כיצד לפרק את המשאבה.<br />
</p>
<p class="regular">
לאחר מאמצים מרובים, הצליחה למצוא כיצד לפרק את הרוטור במשאבה. פירוק החלק הזה הפך את המשאבה לגליל ריק, זה רק גרם לזרימה חזקה יותר של מים אל תוך הסירה. <br />
לרגע חשבה אלכס לעזוב את זה ולצלול מחוץ לסירה, למצוא את החור ולסתום אותו בפקק גומי. זו אפשרות סבירה, אבל לא הייתה בטוחה שיש ברשותה פקק גומי בגודל הזה. יחד עם זאת אולי תצליח בעזרת פקק גומי לסתום את המשאבה., זה קצת קשה מאחר שמבנה הצינור בתוך המשאבה אינו עיגול מדויק. <br />
היא החליטה לנסות בכל זאת, לקחה פקק קטן ודחפה אותו בחזקה לתוך המשאבה.<br />
נראה היה שזה הצליח. אם כי במצב כזה לא ניתן לדעת האם כניסת המים פסקה, או נחלשה משמעותית. נותר רק לחכות ולראות. תוך מספר דקות ניתן יהיה להבחין בבירור בירידת מפלס המים, לאחר מכן כשהמים ירדו מתחת לגובה המשאבה, אפשר יהיה לבדוק האם יש עוד דליפה משם או לא.<br />
</p>
<p class="regular">
אלכס סדרה חזרה את הכלים בארגז הכלים ועלתה למעלה. <br />
"הצלחת?" שאלו כולן המומות.<br />
"אני מקווה, הצלחתי לפרק את המשאבה וסתמתי את החור."<br />
"וזהו, הכל תקין?" שאלה הסקיפרית.<br />
"לא יודעת, את זה נדע עוד מעט כשירד מפלס המים." ענתה אלכס.<br />
בנתיים נתפנתה אלכס להסתכל על כל צוות הסירה. הצוות כולו היה חמש בנות, לידן היו תיקים, נראה כאילו העלו את כל התיקים שלהן למעלה כדי שלא ירטבו וכדי להיות מוכנות לקחת את הדברים כשיחלצו אותן מהסירה.<br />
כולן היו רטובות לגמרי, חלקן לבשו חולצות, וחלקן הורידו אותן ונשארו עם חזיות בגד ים.<br />
"את חושבת שנוכל להמשיך להפליג?" שאלה אחת הבנות.<br />
"כן, אם באמת הצלחתי, אין סיבה שלא תוכלו להמשיך להפליג. בדרך לאן אתן?" שאלה אלכס ומיד חשבה שגם ככה התשובה לא תאמר לה דבר שכן אינה מכירה את החוף.<br />
"אנחנו בדרך מתל אביבי לעכו" <br />
"גם אנחנו בדרך לעכו" אמרה אלכס.<br />
"את מדהימה, איך את יודעת את כל הדברים האלו?" שאלו הבנות<br />
"זו העבודה שלי, אני אחראית על הדרכת צוותי התחזוקה ליאכטות האלו" ענתה אלכס בסתמיות.<br />
"וואו, איזה מזל יש לנו להפגש עם נציגת היצרן באמצע הים בישראל" אמרה הסיקפרית בצחוק.<br />
</p>
<p class="regular">
תוך כדי השיחה הקשיבה אלכס לקולות המנוע שנשמעו בסדר, המנוע עבד ושאב מים במקביל עבדה משאבת המקלחת וגם כן שאבה מים. אלכס חשבה שזה מאמץ קצת גדול מדי למשאבת המקלחת שלא נועדה לעבודה כל כך ארוכה וירדה לבדוק מה קורה.<br />
ללא ספק מפלס המים החל לרדת, משאבת המקלחת כבר לא מאד יעילה, המים כמעט מתחת למפלס המקלחת. <br />
אלכס ניתקה את משאבת המקלחת, חבל לאמץ אותה כל כך הרבה. אולי בהמשך יזדקקו לה שוב.<br />
שתי בנות ירדו אחרי אלכס והיו המומות לראות את מפלס המים יורד.<br />
"כל הכבוד אלכס, כבר היינו בטוחות שהסירה שלנו טובעת ואת ממש הצלת את הסירה ואותנו"<br />
"תודה, אבל עדיין לא בטוח שהצלחתי" אמרה אלכס תוך שהיא ניגשת למשאבת המים המלוחים גם שם המים ירדו מתחת למפלס המשאבה. אלכס מיששה באצבעותיה את המשאבה הכל היה רטוב שם, קשה היה להבחין אם יש חדירת מים או לא.<br />
</p>
<p class="regular">
"טוב אני חושבת שזה בסדר, אם יש חדירת מים זו דליפה קלה ולא משמעותית, עכשיו נראה האם אפשר לתקן את משאבת הבילג' שאמורה לשאוב את המים האלו."<br />
גם כאן ידעה אלכס מיד לאן לגשת, המשאבה לא עבדה למרות שהכל נראה תקין. אלכס מיד פרקה את משענת אחד המושבים בסלון היאכטה מאחוריה הייתה קופסת חשמל, הבנות הביטו באלכס בסקרנות מנסות להבין מה קורה הן לא הבינו מה הקשר למשענת המושב.<br />
אלכס שמחה לגלות שהשערתה אכן נכונה, הבעייה הייתה פיוז שרוף. כצפוי היא הצליחה למצוא פיוז תחליפי בארגז הכלים המצויד להפליא של אבישי. תוך שניות ספורות גם המשאבה הזו החלה לפעול.<br />
"וואו, כל הכבוד, את מדהימה" אמרה אחת הבנות.<br />
</p>
<p class="regular">
אלכס לא ענתה ורק אמרה "טוב, אז עכשיו כשהכל בסדר, ברשותכן אקרא לאבישי שיקח אותי" מבלי להמתין לתשובה, נגשה למכשיר הקשר.<br />
"סאן רייז, סאן רייז מיאכטה לבירטי" אמרה אלכס, ללא הקידומת מיי-די שנדרשת בזמן מצוקה.<br />
אבישי מיד ענה "ליברטי כאן סאן רייז, כל הכבוד אלכס אפשר להכריז מיי-די פיני? עבור" (מיי-די פיני פירושו סיום של מצב המצוקה).<br />
אלכס חשבה רגע וענתה "סאן רייז מליברטי, בנתיים זה מיי-די פרודנס אבל תחזרו לקחת אותי ונשאר בסביבה לראות שהכל בסדר עבור" (מיי-די פרונדס - מצרפתית סיום זהיר של מצב המצוקה, שימושי במקרה שלא בטוחים שהכל הסתיים)<br />
אלכס עלתה עם ארגז הכלים ואז נזכרה שמשאבת המנוע עדיין מחוברת לשאוב את המים מתוך הסירה. צריך לחבר אותה חזרה.<br />
היא כבתה את המנוע וירדה למטה לחבר את המשאבה חזרה. הפעם זה היה קצת יותר קשה, למרות שלא היו מים, המנוע היה חם והיא הייתה צריכה להזהר שלא לגעת במנוע. כל זה גרם לה להזיע מאד. חולצתה הבהירה הייתה כבר מלאה כתמים שחורים.<br />
</p>
<p class="regular">
לאחר מספר דקות היא עלתה למעלה עם ארגז הכלים. בתזמון מדויק. בדיוק אז התקרבו אבישי ושחר אליהן. אבישי ניגש קרוב מאד ליאכטה, אלכס עברה בקפיצה קלה ליאכטה של אבישי.<br />
</p>
</body>
</html>
